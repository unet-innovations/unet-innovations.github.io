[
  {
    "title": "Монгол Улс, Азийн хөгжлийн банк хоорондын “Санхүүжилтийн ерөнхий хөтөлбөр”-т гарын үсэг зурав",
    "headline": "Монгол Улс, Азийн хөгжлийн банк хоорондын 475.0 сая ам.долларын санхүүжилтийн эх үүсвэртэй “Санхүүжилтийн ерөнхий хөтөлбөр”-т талууд гарын үсэг зурлаа.",
    "date": "2025-11-04",
    "url": "https://montsame.mn/mn/read/382323",
    "text": "Монгол Улс, Азийн хөгжлийн банк хоорондын 475.0 сая ам.долларын санхүүжилтийн эх үүсвэртэй “Санхүүжилтийн ерөнхий хөтөлбөр”-т талууд өнөөдөр гарын үсэг зурлаа.Азийн хөгжлийн банкны эх үүсвэрээр Монгол Улсын урт, дунд хугацааны хөгжлийн бодлого, төлөвлөлтийн баримт бичигт тусгагдсан хүн бүрд чанартай боловсрол эзэмших эрх тэгш боломж бүрдүүлэх, эрүүл мэндийн чанар, хүртээмжийг нэмэгдүүлж, үр дүнтэй тогтолцоог хөгжүүлэх, гамшгаас сэргийлэх үндэсний болон орон нутгийн чадавхыг бэхжүүлж, гамшигт тэсвэртэй дэд бүтцийг бий болгох зорилтуудын хүрээнд 4 төслийг хэрэгжүүлэхээр төлөвлөөд байна. Үүнд:Аймгуудын эрүүл мэндийн тусламж, үйлчилгээг сайжруулах, эрчимжүүлэх төсөлЭдийн засгийн хүндрэлийн үед боловсролын чанар хүртээмжийг сайжруулах төсөл - 2 дахь үе нэмэлт санхүүжилтМонгол Улсын ажиллах хүчний ур чадварыг хөгжүүлэхМонгол Улсын гамшгийг сөрөн тэсвэрлэх чадавхыг бэхжүүлэх төсөл багтаж байна.Төслүүдийг хэрэгжүүлснээр:Боловсролын салбарт тулгамдаж буй сургууль, цэцэрлэгийн хүртээмжийг нэмэгдүүлэх, сургалтын анги дүүргэлтийг бууруулж, хүүхэд, багачуудын суралцах орчныг сайжруулах зорилгоор шинээр 31 сургууль, 9 цэцэрлэг барих бөгөөд техникийн болон мэргэжлийн боловсролын чанарыг хөдөлмөрийн зах зээлийн эрэлтэд нийцүүлэх, ажиллах хүчний хомсдол үүсээд байгаа салбаруудад чиглэсэн мэргэжлийн боловсон хүчин бэлтгэх зорилгоор Мэргэжлийн болон техникийн боловсролын сургалтын байгууллагыг шинэчлэх, тогтолцоог бэхжүүлнэ.Улсын хэмжээнд яаралтай болон эрчимт эмчилгээний дэд бүтцийг өргөжүүлэн шинэчлэх, хот, хөдөөгийн ялгааг арилгаж, түргэн тусламжийн хүртээмжийг нэмэгдүүлэх зорилгоор 17 аймгийн нэгдсэн эмнэлэг, 6 сумын эмнэлэг болон осол их гардаг төв зам дагуух болон хилийн боомт орчмын сумдын эмнэлгүүдийг шаардлагатай тоног төхөөрөмжөөр хангах, шинэчлэх ажил хийгдэнэ.Гамшгийг сөрөн тэсвэрлэх үндэсний чадавхыг бэхжүүлэх, Онцгой байдлын байгууллагын гамшигтай тэмцэх, эрэн хайх, аврах, хор уршгийг арилгах, хойшлуулшгүй сэргээн босгох чадавхыг нэмэгдүүлэх зорилгоор шинэ тоног төхөөрөмж худалдан авах юм.",
    "score": 92.34
  },
  {
    "title": "“Saudi Aramco” олборлолтоо нэмэгдүүлснээр III улиралд цэвэр ашиг нь 0.8 хувиар өсөв",
    "headline": "Саудын Арабын ДНБ III улиралд өмнөх оны мөн үеэс таван хувиар өслөө",
    "date": "2025-11-04 15:40:00",
    "url": "https://www.bloombergtv.mn/news/mhk9cf",
    "text": "(Bloomberg) -- “Saudi Aramco” компанийн цэвэр ашиг III улиралд өмнөх оны мөн үеэс 0.8 хувиар өсөж, 28 тэрбум ам.доллар хүрсэн нь шинжээчдийн таамгийг давлаа. Энэ онд Лондоны биржид газрын тосны үнэ 13 хувиар буурснаар баррель нь дунджаар 65 ам.доллароор арилжаалагдаж байна. Сүүлийн жилүүдэд үнийн уналтаас үүдэн “Saudi Aramco”-ийн ашиг удаа дараа буурсан ч OPEC-ийн Өргөтгөсөн бүлгийн бодлогын дагуу гарцаа нэмэгдүүлсээр байна. Газрын тосны үйлдвэрлэл Саудын Арабын дотоодын нийт бүтээгдэхүүний 50 гаруй хувийг нь бүрдүүлдэг аж. Тус улс төсвийн тэнцвэртэй байдлаа хадгалахын тулд газрын тосны үнэ баррель нь 90 ам.доллароос дээш түвшинд байх шаардлагатай гэж Олон Улсын Валютын Сан тооцоолжээ. Саудын Араб III улиралд өдөрт дунджаар 9.7 сая баррель газрын тос олборлосон байна. Өнгөрсөн улиралд тус улсын эдийн засаг өмнөх оны мөн үеэс таван хувиар өссөн нь 2023 оны эхэн үеэс хойших хамгийн өндөр өсөлт боллоо. Anthony Di Paola",
    "score": 92.34
  },
  {
    "title": "Эд Ярдани: АНУ-ын хувьцааны зах зээлд ойрын хугацааны уналт ойртсон",
    "headline": "“S&P 500 Index” дөрөвдүгээр сараас хойших зургаан сарын хугацаанд 37 хувиар өсөөд байна",
    "date": "2025-11-04 13:30:00",
    "url": "https://www.bloombergtv.mn/news/mhk4ya",
    "text": "(Bloomberg) -- Хөрөнгө оруулагчид АНУ-ын хувьцааны зах зээлд хэтэрхий өөдрөг хүлээлттэй байгаа нь зах зээлд ойрын хугацааны уналт ойртсоныг илтгэж байна гэж “Wall Street”-ийн хамгийн өөдрөг тооцоолол гаргадаг шинжээч, стратегич Эд Ярдани үзэж байна. “S&P 500 Index” дөрөвдүгээр сараас хойших зургаан сарын хугацаанд 37 хувиар өссөн нь сүүлийн 10 жилийн хугацаанд цөөн тохиолдсон өсөлттэй үзүүлэлт боллоо. Эд Ярданигийн тооцооллоор тус индекс удаан хугацаанд өсөлттэй байсан учир энэ оны эцэс гэхэд таван хувиар унана гэж тооцоолсон байна. Хэдий тийм том коррекц бий болохгүй ч богино хугацааны уналт ажиглагдана гэж үзсэн байна. Тэрбээр “S&P 500 Index” оны эцэс гэхэд 7000 нэгж хүрнэ гэсэн өөдрөг төсөөлөлтэй хэвээр байгаа ч хувьцаануудын ханш үнэлгээтэйгээ харьцуулахад хэтэрхий өндөр байгааг анхаарууллаа. “S&P 500 Index” болон “Nasdaq 100 Index” аль аль нь урт хугацааны дундаж ханшнаасаа хамаагүй өндөр түвшинд байгаа нь гол сорилт болж байна гэж үзэж байгаа аж. Jessica Menton",
    "score": 92.34
  }
]