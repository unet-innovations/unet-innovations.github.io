[
  {
    "title": "Алтны үнэ дахин түүхэн дээд хэмжээнд хүрлээ",
    "headline": "Алтны үнэ 3.37 хувиар өсөж 4,486.55 ам.доллароор арилжиж байна.",
    "date": "2025-12-23 13:15:25",
    "url": "https://eagle.mn/r/mFqk5F51bBL",
    "text": "Он гарснаас хойш алтны үнэ нэмэгдэж түүхэн дээд хэмжээнд хэд хэдэн удаа хүрсэн. Аравдугаар сард бага зэргийн уналтад ороод байсан бол одоо алтны үнэ дахин рекорд эвдлээ. Тодруулбал, унц алтны үнэ 3.37 хувиар өсөж 4,486.55 ам.доллароор арилжиж байна. Ингэснээр алт түүхэндээ анх удаа 4,400 ам.долларын босгыг давав. Харин унц мөнгөний үнэ 3.48 хувиар нэмэгдэж 69.48 ам.доллар хүрчээ. Алт энэ оныг унц нь 2,600 ам.доллароор арилжиж эхлүүлсэн. Гэвч Трампын гаалийн татвараас үүсэн геополитикийн хурцадмал байдал болон АНУ-ын Холбооны нөөцийн сан бодлогын хүүгээ бууруулна гэх хүлээлт хөрөнгө оруулагчдыг найдвартай капитал руу шилжихэд хүргэсэн юм. Энэ жил эхэлснээс хойш алтны үнэ 69 хувиар нэмэгдсэн нь 1979 оноос хойш үзэгдээгүй өсөлт боллоо.",
    "score": 92.34
  },
  {
    "title": "МХБ ХК-ийн зах зээлийн үнэлгээ 2022 оноос хойш гурав дахин нэмэгдээд байна",
    "headline": "МХБ ХК-ийн 34 хувь нь 10,000 гаруй хувьцаа эзэмшигчийн мэдэлд байна",
    "date": "2025-12-23 13:59:26",
    "url": "https://www.bloombergtv.mn/news/mji6dc",
    "text": "Төрийн өмчит компаниудыг хувьчлах талаар Засгийн газарт өргөн мэдүүлсэн төсөлд “МХБ” ХК-ийн хувьцааг нэмж гарган, биржээр арилжаалахаар тусгасан байна. Монголын хөрөнгийн бирж нь 2022 оны сүүлээр нэмж хувьцаа гарган олон нийтэд анх удаа санал болгож байсан. Ингэснээр төрийн хувь эзэмшлийг 66 хувь хүртэл бууруулж, одоогийн байдлаар 34 хувь нь 10,000 гаруй хувьцаа эзэмшигчдийн мэдэлд буй. “МХБ” ХК нь анх биржид бүртгүүлэхэд 36.8 тэрбум төгрөгөөр үнэлэгдэж байсан ба энэ нь гурван жилийн дотор гурав дахин өсөж, дотоодын хөрөнгийн зах зээлд хийсэн хамгийн амжилттай IPO болсон юм. Уул уурхайн биржийн тухай хууль батлагдаж, арилжаа явагдаж эхэлснээс хойш компанийн ашигт ажиллагаа огцом нэмэгдэж, үүнийг дагаад хувьцааны ханш нь ч өссөн. Урьдчилсан байдлаар төрийн эзэмшлийг 51 хувь хүртэл бууруулж, нэмэлт хувьцаа гаргах тохиолдолд дор хаяж 30 орчим тэрбум төгрөгийн нэмэлт хөрөнгө оруулалт татах боломжтой. Энэ нь анх олон нийтээс татан төвлөрүүлж байсан дүнгээс гурав дахин илүү хөрөнгө юм.",
    "score": 92.34
  },
  {
    "title": "Азийн зах зээл 2020 оноос хойш анх удаа АНУ, Европыг ардаа орхив",
    "headline": "БНСУ-ын Kospi индекс 2025 онд 71 хувь өсөв",
    "date": "2025-12-23 09:30:32",
    "url": "https://www.bloombergtv.mn/news/mjhwrj",
    "text": "(Bloomberg) -- 2025 онд Азийн хөрөнгийн зах зээл болон валютын зах зээл 2020 оноос хойш анх удаа АНУ, Европыг өсөлтөөрөө давлаа. Он гарснаас хойш MSCI Asia Pacific индекс 27 орчим хувиар өссөн. Энэ нь АНУ болон Европын зах зээлийн өсөлт саарсан тул хөрөнгө оруулагчид хурдацтай өсөж буй Азийн хувьцаануудыг илүүд үзэх болсныг харуулж байна. Үүнээс гадна ам.долларын ханшийн уналт Азийн бүсэд хөрөнгө оруулахад таатай нөхцлийг бүрдүүлж байна. Азийн бүсийн зах зээлийн өсөлт ирэх онд ч үргэлжлэх төлөвтэйг “Vantage Global Prime Pty”-ийн шинжээчид онцолсон. Тухайлбал, энэ онд Япон, Өмнөд Солонгос, Тайвань, Хятадын зах зээл бүгд хоёр оронтой тоогоор өссөн. Тэр дундаа Өмнөд Солонгосын Kospi индекс 71 хувиар өссөнөөр хамгийн өндөр өсөлттэй индексүүдийн нэгт тооцогдож байна. Түүнчлэн Вьетнамын хөрөнгийн зах зээл ойролцоогоор 38 хувиар өссөн. Мөн Хятадын хувьцаанууд 2020 оноос хойших хамгийн сайн гүйцэтгэлтэй жилээ үдэх төлөвтэй буй.",
    "score": 92.34
  }
]